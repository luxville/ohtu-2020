# Retrospektiivi - Eka kerta

Vailla aiempaa kokemusta edes tiimityöskentelystä ohjelmistotuotannon parissa ensimmäisen sprintin loppuunsaattaminen oli mielenkiintoinen ja mukava kokemus. Osana tasapainoisesti miniprojektia edistävää tiimiä aloittelijankin oli helppo päästä mukaan ketterän ohjelmistotuotannon ihmeelliseen maailmaan.

Käytimme retrospektiivissamme Start, Stop, Continue, More of, Less of Wheel -tekniikkaa. Nykyisessä Zoom-keskeisessä opiskelutodellisuudessa kaikki saivat vuorollaan mahdollisuuden tuoda esiin omia kokemuksiaan. Yleisesti esiin tuli halu tarkentaa hyväksymiskriteereitä jakamalla niitä tiimin kesken pienempiin osiin sprint backlogille. Vaikka varsinaista ongelmaa ei ensimmäisellä sprintillä esiintynytkään, nousi esiin kuitenkin testauksen merkitys ennen githubiin puskemista, tai ainakin testit läpäisemättä jäävän koodin korjausta suositeltiin toteutettavaksi mahdollisimman nopeasti.

Hyväksi havaittuja käytäntöjä olivat yhteistyö ja kommunikointi Telegramin välityksellä ja tämän toivottiin jatkuvan, sillä kokemus, ettei tätä tehdä yksin välittyy paremmin, kun sen jotenkin konkreettisesti näkee tai kuulee muutenkin kuin githubista. Vaikka tämä jo toteutuikin, olisi sitä kuitenkin voinut olla vähän enemmänkin. Myös testiajojen suorittamista ja läpäisemistä ennen githubiin puskemista toivottiin, jotta rikki olevien testien takia ei tarvitsisi menettää yöuniaan. Tähän mennessä mitään ei ollut ehtinyt olla liikaa, joten tästä on hyvä jatkaa toisen sprintin parissa.
